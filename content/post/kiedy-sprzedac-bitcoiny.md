---
title: "Kiedy sprzedać bitcoiny?"
date: 2021-02-19
draft: false
tags:
  - bitcoin
---

<p style="text-align: center;"><span style="color: #f03838;">artykuł wolny od linków afiliacyjnych</span></p>

# TL;DR

Co do zasady, **[nie sprzedawaj bitcoinów](/dlaczego-bitcoin-praktyczne)**.
Jeśli musisz, sprzedaj minimalną ilość, która rozwiązuje problem.
Dobre powody do sprzedaży mają charakter indywidualny i nie są bezpośrednio związane z ceną.

# Kiedy sprzedać bitcoiny?

Co do zasady, bitcoiny należy nieustannie **akumulować** (dollar cost averaging / stacking sats),
niezależnie od domniemanego punktu w cyklu bull/bear. Posiadanych bitcoinów nie należy sprzedawać (HODL).
Próby łapania górek i dołków ("sprzedam teraz, odkupię taniej") niemal zawsze prowadzą do posiadania znacznie mniejszej liczby bitcoinów po kilku latach,
niż strategia pasywnej akumulacji i trzymania.

**Kiedy sprzedać? Dobre powody:**

* **Krytyczna potrzeba życiowa**, np związana ze zdrowiem, podczas gdy wyczerpano wszystkie inne możliwości finansowania. Bitcoiny to tylko pieniądze. Zdrowie i najbliżsi są najważniejsi.

* **Portfolio rebalancing**: Na skutek bańki bitcoiny zaczęły stanowić ogromną większość Twojego całkowitego stanu posiadania (wliczając w to ewentualne nieruchomości, samochód itp).
  W takim przypadku uzasadniony jest rebalancing portfolio, czyli sprzedaż **minimalnej** ilości bitcoinów, która przywraca komfortowe proporcje.
  Bitcoin jest najtwardszą w historii formą własności, więc dlaczego w ogóle zawracać sobie głowę dywersyfikacją?
  Przede wszystkim, dywersyfikacja majątku jest zasadą nadrzędną względem oceny jakości poszczególnych aktywów.
  Dodatkowo, Bitcoin nie jest perfekcyjny i wciąż istnieje pewne ryzyko, że eksperyment się nie powiedzie.
  
* **Psychologia HODL bez ryzyka**: Na skutek bańki masz możliwość "odzyskania" całej zainwestowanej kwoty z jednoczesnym zachowaniem zdecydowanej większości bitcoinów (wystarczy sprzedaż niewielkiej części).
  W takim przypadku z psychologicznego punktu widzenia korzystne będzie "wyjęcie" tych złotówek.
  Pozwoli to spokojniej trzymać pozostałe bitcoiny przez następne lata i dekady: nie ma już możliwości, by stracić w ogólnym rozrachunku.
  
* **"Na szczycie bańki?" - nie! Lub bardzo niewielką część**: Nie jest to zalecane z przyczyn opisanych powyżej ale i tak wszyscy chcą to robić, więc odnieśmy się do tego.
  Jeśli nie możesz oprzeć się pokusie "przyspekulowania" na bańce, dedykuj do tego bardzo niewielką część swoich bitcoinów, powiedzmy 10%.
  Statystycznie znikoma liczba szczęśliwców sprzedaje w pobliżu szczytu.
  Próbując łapać szczyt, najczęściej sprzedasz o wiele za wcześnie, a potem w pośpiechu odkupisz dużo drożej.
  Lub - co gorsza - nie odkupisz w ogóle.

* Hipotetyczna **utrata fundamentalnych własności** - prawidłowo zdiagnozowana i jednoznaczna sytuacja,
  w której Bitcoin utracił jedną ze swoich fundamentalnych własności, będących **jedynym** źródłem jego wartości.
  Zasadniczo, mamy dwie takie własności: twarde ograniczenie emisji do 21m bitcoinów oraz brak cenzury transakcji
  przez sieć Bitcoina (rozumianą jako całość). Decentralizacja jest krytycznym środkiem do uzyskania tych własności.
  
  
# Podsumowanie

Bitcoin jest bezpieczniejszym sposobem przechowywania majątku niż tradycyjny system finansowy
ze względu na brak ryzyk stron trzecich
(brak zależności od rządu, banku centralnego, banków komercyjnych, pośredników, instytucji regulujących).
Nie sprzedawaj bitcoinów - sprzedawaj waluty państwowe.
