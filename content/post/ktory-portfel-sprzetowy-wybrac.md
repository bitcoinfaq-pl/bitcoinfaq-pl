---
title: "Który portfel sprzętowy wybrać?"
date: 2020-12-26
draft: false
tags:
  - bitcoin
---

<p style="text-align: center;"><span style="color: #f03838;">artykuł wolny od linków afiliacyjnych</span></p>

# TL;DR

**Każdy** nowoczesny portfel sprzętowy jest lepszy niż jego brak.
Wybierz **Coldcard MK3** do przechowywania majątku (cold storage).
Wybierz **BitBox02** lub **Trezor T** do działań operacyjnych (warm storage).

# Który portfel sprzętowy wybrać?

Nawet najsłabszy portfel sprzętowy jest lepszy niż trzymanie bitcoinów na giełdzie, laptopie, smartphonie czy paper wallecie. Jeśli posiadasz jakikolwiek portfel sprzętowy, korzystaj z niego.

Nie zarabiamy na polecaniu tych produktów. Linki w artykule nie są afiliacyjne.

Do przechowywania majątku (cold storage) polecamy:

* [Coldcard MK3](https://coldcardwallet.com/) - najbezpieczniejszy portfel sprzętowy na rynku. Open source i open hardware (oprócz Secure Element). 100% air-gapped (opcja). Tylko Bitcoin (to zaleta - mniejsza powierzchnia do błędów). Dobre wsparcie dla standardów i innowacji bitcoinowych. Minusy: może wyglądać przytłaczająco dla niektórych początkujących użytkowników. Jest nieco wolniejszy w działaniu i obsłudze. Podsumowanie: Coldcard MK3 jest idealny do przechowywania majątku (tzw cold storage) ale nie nadaje się jako codzienny portfel operacyjny.

Do codziennych transakcji (warm storage):

* [BitBox02](https://shiftcrypto.ch/bitbox02/) - bardzo dobry kompromis wygody i bezpieczeństwa. Open source i open hardware (oprócz Secure Element). Dobre wsparcie dla standardów i innowacji bitcoinowych. Minusy: nieco niewygodny w trzymaniu w ręce, utrudnione anonimowe dostarczenie, brak zaawansowanych funkcji obecnych w Coldcard MK3. **Bardzo ważne: zrób dodatkowy backup 24 słów na papierze** a nie jedynie na malutkiej karcie microSD, która na pewno się zgubi.
* [Trezor T](https://trezor.io/#comparison) - najwygodniejszy UX (ekran dotykowy, błyskawiczne działanie). 100% open source i 100% open hardware (możliwe ze względu na brak Secure Element). Portfel multi-walutowy ze wsparciem Monero. Niestety po fizycznej kradzieży możliwa jest elektroniczna ekstrakcja kluczy prywatnych (brak Secure Element). Wymaga zatem stosowania passphrase.

Nie kupuj nowych ale korzystaj jeśli już posiadasz:

* Ledger Nano S/X - tania masówka, niewygodne testowanie backupów, niewygodne wprowadzanie passphrase, niewygodna weryfikacja adresów na malutkim ekranie, firma Ledger nie dba o bezpieczeństwo ani prywatność użytkowników, była ofiarą ogromnego wycieku danych teleadresowych (z systemu e-commerce, nie z portfela sprzętowego), jest konsekwentnie powolna w implementacji innowacji bitcoinowych; droższa wersja Ledger Nano X dodatkowo posiada interfejs Bluetooth, który wydaje się radykalnie zwiększać powierzchnię ataku na urządzenie
* Trezor One - przestarzały, zachęca do złych praktyk wpisywania sekretów na komputerze (passprase)
* KeepKey - klon Trezora na bazie jego otwartego kodu i sprzętu; fatalny UX związany z posiadaniem tylko jednego fizycznego przycisku; firma stojąca za portfelem nie jest renomowanym ekspertem w tej dziedzinie; dodatkowo posiada te same problemy co oryginał

