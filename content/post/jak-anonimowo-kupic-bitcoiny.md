---
title: "Jak anonimowo kupić bitcoiny?"
date: 2020-12-26
draft: false
tags:
  - bitcoin
---

<p style="text-align: center;"><span style="color: #f03838;">artykuł wolny od linków afiliacyjnych</span></p>

# TL;DR

Nie wiąż tożsamości z bitcoinami. Kupuj możliwie anonimowo, za gotówkę, od rodziny, przyjaciół, osób prywatnych, ewentualnie w bitomatach lub fizycznych kantorach. Nie kupuj na giełdach.

**Z góry zaplanuj przyszłą zapłatę podatków**: rejestruj wszystkie zdarzenia zakupowe i zachowuj ewentualne potwierdzenia zakupów.

# Bitomaty

Najlepszym sposobem zakupu bitcoinów są **bitomaty** czyli fizyczne maszyny podobne do bankomatów. W Polsce funkcjonują dwie sieci bitomatów pod nazwami handlowymi Shitcoins.club i FlyingAtom. Umożliwiają zakup bitcoinów:

* bez podawania danych osobowych, numeru telefonu, e-maila (do 15K EUR)
* nie wymagają interakcji z człowiekiem
* nie wymagają umawiania się i czekania w kolejce
* nie ma limitu na liczbę transakcji zakupu / sprzedaży

Warto mieć na uwadze, że bitomatom i fizycznym kantorom zawsze **towarzyszą kamery**. Dodatkowo, precyzyjną lokalizację zdradza smartphone i większość urządzeń elektronicznych. Nie można zatem mówić o pełnej anonimowości, a jedynie o stopniu wyższym niż na giełdach, gdzie obowiązuje szczegółowa weryfikacja tożsamości.

#### Shitcoins.club | [shitcoins.club](https://shitcoins.club/) | [KRS](https://rejestr.io/krs/733149/tygrysia-maska) 

* posiada kamerę dedykowaną nagrywaniu twarzy; [źródło](https://forum.bitcoin.pl/viewtopic.php?f=100&t=33652&hilit=shitcoins+club&start=20#p637526)
  * nie można **sztucznie** zakrywać twarzy (np ciemne okulary) bo może to spowodować wyrywkową weryfikację tożsamości
  * **trzeba** korzystać z maseczki, ponieważ obowiązuje rządowy nakaz noszenia maseczek; nie powoduje to weryfikacji tożsamości
* drukuje potwierdzenie zakupu
  * to bardzo ważne - dostajesz dowód, że Twoje bitcoiny pochodzą z legalnego źródła (kupiłeś je)
* obsługa nowoczesnych adresów Bech32
* wybór opłaty sieciowej; pokrywa kupujący; potrącane z otrzymanej kwoty BTC
* bitomat jest łatwy w użyciu, wysoka jakość ekranu dotykowego, przyjemny wygląd, przy okazji dobra reklama Bitcoina

#### FlyingAtom | [flyingatom.com](https://flyingatom.com/bankomaty-bitcoin/) | [KRS](https://rejestr.io/krs/575732/flyingatom)

* według oświadczenia firmy z 13 marca 2020, klient nie jest nagrywany (ale pamiętajmy, że w miejscach publicznych są inne kamery przemysłowe); [źródło](https://forum.bitcoin.pl/viewtopic.php?p=634311#p634277)
* brak potwierdzenia zakupu
  * bitomat nie ma drukarki
* brak obsługi nowoczesnych adresów Bech32
* opłata sieciowa zawiera się już w prowizjach
* bitomat jest bardzo łatwy w użyciu, ale zdarzają się krótkie zacięcia i brak reakcji ekranu dotykowego

# Fizyczne kantory z bitcoinami

Fizyczne kantory bitcoinowe również dają możliwosć anonimowego zakupu Bitcoinów w granicach progów AML. Warto zauważyć, że kantory bitcoinowe nie są kantorami w rozumieniu Ustawy i nie podlegają [rejestracji w NBP](http://www.kantor.nbp.pl/pages/SrwPrzedsiebiorcy.nbp). 

* do 15000 EUR (równowartość w PLN)
* bez weryfikacji danych osobowych

#### FlyingAtom |  [flyingatom.com](https://flyingatom.com/wymiana-btc/) | [KRS](https://rejestr.io/krs/575732/flyingatom)

* warszawski biurowiec nie sprzyja prywatności
  * aby wejść samodzielnie do kantoru trzeba się najpierw wylegitymować na recepcji
  * lepiej zadzwonić aby przedstawiciel FY zszedł i wprowadził gościa

#### Quark | [bitcoinwarszawa.pl](https://bitcoinwarszawa.pl/) | [KRS](https://rejestr.io/krs/586579/quark)

Quark to najstarszy i najbardziej zaufany kantor bitcoinowy w Polsce. Właściciel kantoru jest od wielu lat aktywnym działaczem "u podstaw" na rzecz popularyzacji Bitcoina w Polsce.

* potwierdzenie zakupu (rachunek)
* miła i przyjazna atmosfera
* w warszawskim biurze jest kamera (zaufani kupujący mogą poprosić o wyłączenie)

